<!DOCTYPE html>
<html lang="uk">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="css/style.css" />
    <title>Lesson_5</title>
  </head>
  <body>
    <header>
      <h1>
        Посттравматичний стресовий розлад у військовослужбовців – учасників
        бойових дій
      </h1>
    </header>
    <main>
      <div class="text-chapter-one">
        <p>
          Участь у бойових діях впливає на свідомість людини, піддаючи її
          серйозним якісним змінам. Посттравматичні стресові порушення сприяють
          формуванню специфічних сімейних відносин, особливих життєвих сценаріїв
          і можуть впливати на все подальше життя людини.
        </p>

        <p>
          Участь у бойових діях впливає на свідомість людини, піддаючи її
          серйозним якісним змінам. Посттравматичні стресові порушення сприяють
          формуванню специфічних сімейних відносин, особливих життєвих сценаріїв
          і можуть впливати на все подальше життя людини. На відміну від гострої
          стресової реакції, посттравматичний стресовий розлад (ПТСР) виникає не
          під час травмуючої події, а у віддалені терміни – після виходу людини
          зі стану надтяжкого стресу. Латентний період складає, як правило, 2-6
          місяців з моменту отримання психологічної травми.
        </p>
        <p>
          В сучасних умовах у нашій країні відбуваються глибокі зміни, які
          стосуються всіх сфер життя громадян та суспільства в цілому. Це
          пов’язано із ситуацією, що склалася на Сході України і збільшенням
          кількості військовослужбовців – учасників бойових дій. Разом із
          бойовим досвідом, вони отримують фізичні й психологічні травми, а їхня
          психіка зазнає значних змін. Згодом учасники таких екстремальних подій
          починають страждати на психічні розлади та відчувати труднощі у
          процесі адаптації до мирного життя. Тому виникає потреба у пошуку
          ефективних шляхів адаптації та соціально-психологічної реабілітації
          військовослужбовців, що побували в районі збройних конфліктів.
        </p>
        <p class="sub-text-chapter-one">
          Вперше психологічні зміни у людей, які пережили ту чи іншу
          екстремальну ситуацію, були описані Да Коста в 1871 р. у солдатів під
          час Громадянської війни в Америці і були названі «синдром солдатського
          серця». У 1941 р. А. Кардинер назвав це явище «хронічним військовим
          неврозом» і показав, що військовий невроз має як фізіологічну, так і
          психологічну природу. Він вперше дав комплексний опис симптоматики:
          збудливість і дратівливість; нестримний тип реагування на раптові
          подразники; фіксація на обставинах травматичної події; відхід від
          реальності; схильність до некерованих агресивних реакцій.
        </p>
        <p>
          У 1980 р. М. Горовиць запропонував виділити його в якості самостійного
          синдрому, назвавши «посттравматичним стресовим розладом». Надалі
          группа авторів на чолі з М. Горовицем розробила діагностичні критерії
          ПТСР, які були прийняті спочатку для американських класифікацій
          психічних захворювань (DSM-Ш та DSM-Ш-R), а пізніше – для МКХ-10, де
          ПТСР скорочено описано у рубриці F 44.88. Згідно МКХ-10 слідом за
          травмуючими подіями, які виходять за межі звичайного людського
          досвіду, може розвиватися посттравматичний стресовий розлад (ПТСР), що
          призводить до патологічних змін особистості комбатантів, часткової або
          повної їх дезадаптації в умовах мирного часу.
        </p>
        <p>
          Посттравматичний стресовий розлад (ПТСР) – це непсихотична відстрочена
          реакція на травматичний стрес, здатна викликати ряд психічних і
          поведінкових порушень. Для виникнення ПТСР необхідно, щоб людина
          випробувала дію стресора, який виходить за межі звичайного людського
          досвіду і здатний викликати дистрес.
        </p>
        <p>
          До основних симптомів синдрому ПТСР відносяться: порушення сну;
          патологічні спогади (нав’язливі повернення); нездатність згадати –
          амнезія на деякі події (уникнення); надчутливість (підвищена
          пильність); надзбудження (неадекватна надмобілізація). До вторинних
          симптомів ПТСР відносять: депресію, тривогу, імпульсивну поведінку,
          алкоголізм, соматичні проблеми, порушення «Его»-функціонування тощо.
        </p>
        <p>
          Психологічні наслідки участі в бойових діях призводять до того, що в
          умовах вже мирного часу, через загострене почуття справедливості,
          підвищену тривожність, «вибухові» реакції, що періодично виникають у
          відповідь на будь-які подразники, депресивні стани, у ветеранів
          порушується соціальна взаємодія, виникають сімейні конфлікти та
          проблеми з працевлаштуванням. У таких людей втрачається інтерес до
          суспільного життя, знижується активність при вирішенні життєвоважливих
          проблем.
        </p>
        <p>
          Єдиної теорії патогенезу посттравматичних стресових розладів немає.
          Причина полягає не тільки в складності посттравматичного стресу, але і
          в тому, що під його багатогранністю відбуваються різні адаптивні та
          дезадаптивні процеси. Тому багато дослідників і клініцистів,
          ґрунтуючись на різних гіпотезах, запропонували різні психологічні й
          інші моделі: психодинамічну, когнітивну, психосоціальну,
          психобіологічну, умовно-рефлекторну і, розроблену в останні роки,
          мультифакторну модель ПТСР.
        </p>
        <p>
          Так, об’єднуючи в собі основні підходи, був розроблений
          психосоціальний підхід, де вводиться вплив зовнішнього середовища на
          виникнення ПТСР. Ця модель реагування на травму також є
          багатофакторною і враховує вагу кожного фактору у розвитку реакції на
          стрес. У ній виділені такі соціальні чинники, що впливають на
          успішність адаптації потерпілих від психічної травми як: відсутність
          фізичних наслідків травми, міцне фінансове становище, збереження
          колишнього соціального статусу, фактор соціальної підтримки з боку
          суспільства й значущий фактор впливу близьких людей. Синдром
          посттравматичних стресових розладів – це міжнародне найменування.
        </p>
      </div>
      <div>
        <img src="./img/ptsd.jpeg" alt="військовослужбовець з птср" />
      </div>
      <div>
        <h2 class="title-chapter-two">Основні симптоми ПТСР:</h2>
        <ul class="list-chapter-two">
          <li>
            повторні, нав’язливі спогади про події, які включають образи, думки
            чи відчуття — травмуюча подія переживається знову і знову. Людина
            намагається забути про пережите, але спогади постійно виникають без
            будь-яких зовнішніх стимулів. Виникає відчуття реальності події.
            Вони можуть виникати наяву, відразу після пробудження зі сну, при
            інтоксикації (алкогольній, під дією ліків);
          </li>
          <li>
            сновидіння про пережиту подію, які повторюються та викликають
            тривогу – сни викликають глибокі переживання психотравмуючих подій з
            відчуттям їх реальності;
          </li>
          <li>
            такі дії та відчуття, ніби психотравмуючі події відбуваються знову –
            відчуття відновлення пережитого: ілюзії, галюцинації, дисоціативні
            епізоди. Можуть бути стани з розладами орієнтування, які тривають
            від декількох хвилин до декількох годин і навіть діб, людина наче
            знову стає учасником психотравмуючих подій;
          </li>
          <li>
            значний психологічний дистрес під впливом зовнішніх та внутрішніх
            подразників, які символізують будь-який аспект травмуючої події чи
            нагадують про неї. В деяких випадках можуть виникати стани
            психоемоційного напруження чи гострого стресу при зіткненні з
            чимось, що нагадує про травмуючу подію. Наприклад, реакція жертв
            нацистських концентраційних таборів на вид свастики, учасників
            бойових дій на відповідні передачі по телебаченню;
          </li>
          <li>
            фізіологічна реактивність під впливом зовнішніх чи внутрішніх
            подразників, які символізують будь-який аспект травмуючої події чи
            нагадують про неї – при зіткненні з ситуацією, яка нагадує
            психотравмуючу, проявляються фізіологічні реакції: пітливість,
            оніміння кінцівок, відчуття слабкості, відчуття тиску в горлі та
            ін.;
          </li>
          <li>
            намагання уникнути думок, відчуттів чи розмов, пов’язаних із травмою
            – спроби уникнути дій, місць, людей, які викликають спогади про
            травму. Людина наполегливо уникає всього, що нагадує про травму;
          </li>
          <li>
            часткова чи повна амнезія важливих аспектів травми – людина не може
            пригадати деяких епізодів того, що з нею відбувалося;
          </li>
          <li>
            втрата інтересу до значущих раніше видів діяльності, чи участі в них
            – людина стає байдужою до всього, чим раніше захоплювалася;
          </li>
          <li>
            відчуття відгородженості від оточуючих – виникає відчуття самотності
            навіть у колі родини, дітей, близьких і друзів;
          </li>
          <li>
            звуження діапазону афективних реакцій – знижений настрій, постійне
            незадоволення собою та оточуючими, роздратованість, апатія,
            втратаінтересу до оточуючої дійсності, зниження реагування на
            сенсорні подразники;
          </li>
          <li>
            нездатність орієнтуватися на тривалу життєву перспективу –
            формується коротка життєва перспектива, людина планує своє життя на
            короткий час, виникає відчуття «неперспективного майбутнього»;
          </li>
          <li>
            роздратованість та спалахигніву – в учасників бойових дій виникають
            бурхливі реакції агресії при найменших неочікуваних подіях, які
            нагадують травматичні ситуації бойових дій (різкі звуки, крики,
            шум). Людина стає конфліктною, в суперечках застосовує насилля;
          </li>
          <li>
            труднощі при концентрації уваги – людина не може зосередитися на
            чомусь, що необхідно пригадати. В деяких випадках концентрація уваги
            може бути достатньою, але тільки но виникає стресовий фактор, як
            здатність зосереджуватися втрачається;
          </li>
          <li>
            немотивована пильність – людина стежить за всім, що відбувається,
            відчуваючи небезпеку. Але ця небезпека не зовнішня, а внутрішня,
            часто вона проявляється в постійній фізичній напрузі, готовності в
            будь-який момент відбити зовнішню, чи подолати внутрішню загрозу.
            Поведінка таких осіб відображає характер перенесеної психічної
            травми. Наприклад, учасники бойових дій часто відмовляються сідати
            спиною до дверей, вибирають місця з яких вони можуть спостерігати за
            всіма присутніми. Напруження не дозволяє особі розслабитися,
            відпочити, вимагає значних витрат енергії;
          </li>
          <li>
            посилена реакція переляку – незначний шум, стук призводить до того,
            що людина починає бігти, сильно кричати. Різні звуки, запахи чи
            ситуації можуть легко стимулювати у особи спогади про травмуючі
            події, відчуття безпомічності та незахищеності.
          </li>
        </ul>
      </div>
      <div>
        <h3 class="title-chapter-three">
          А. Бланк виокремлював чотири типи повторних відчуттів:
        </h3>
        <ul class="list-chapter-three">
          <li>яскраві сни та нічні кошмари;</li>
          <li>
            яскраві сни, від яких людина прокидається з відчуттям реальності
            подій та дій, які можливо вона скоїла під впливом спогадів;
          </li>
          <li>
            усвідомлюваний флешбек – переживання, в яких яскраво представлені
            образи психотравмуючої події, супроводжуються візуальними, звуковими
            та нюховими складовими. При цьому може втрачатися контакт з
            реальністю;
          </li>
          <li>
            неусвідомлюваний флешбек – неочікуване, абстрактнее переживання, яке
            супроводжується певними діями та образами.
          </li>
        </ul>
      </div>
      <div>
        <h3 class="title-chapter-four">
          Клінічна картина зазвичай включає ще додаткові симптоми ПТСР:
        </h3>
        <ul class="list-chapter-four">
          <li>
            імпульсивність поведінки, експлозивні спалахи, роздратованість,
            схильність до фізичного насилля;
          </li>
          <li>
            зловживання алкоголем чи наркотиками, особливо для зняття напруги та
            «гостроти» переживань;
          </li>
          <li>антисоціальна поведінка чи протиправні дії;</li>
          <li>депресія, суїцидальні думки та спроби самогубства;</li>
          <li>високий рівень психічної нестійкості;</li>
          <li>
            неспецифічні соматичні скарги (головний біль тощо). У осіб з ПТСР
            часто виявляються соматичні та психосоматичні розлади у вигляди
            хронічного м’язового напруження, підвищеної втомлюваності, виразки
            шлунку, коліту, болю в області серця, респіраторних симптомів.
          </li>
        </ul>
      </div>

      <div class="text-chapter-five">
        <p>
          Перебування на війні відноситься до тієї екстримальної ситуації, коли
          людина постійно перебуває в найсильнішому психоемоційному стресі,
          переборюючи його вольовими зусиллям. Обходиться все це високою ціною.
          Майже у всіх учасників бойових дій неминуче тією чи іншою мірою
          спостерігаються зміни у фізичному і психічномустані.
        </p>
        \
      </div>
    </main>
  </body>
</html>
